% !TeX root = ..\dyplom-template.tex
У задачах сегментації замість значень пікселів зображення в основному розлядаються деякі скалярні чи векторні величини,
обчислені для всього зображення, його перетинних чи неперетинних частин, чи у кожному пікселі \cite{belsare2015, simon2018, esteva2017}. 
Такі величини називатимемо ознаками (англ. features) або векторами ознак.
У процесі обробки зображення мається на увазі деяка модель зображення, яка описує локальну та глобальну поведінку пікселів, їх взаємовідношення, статистичні властивості тощо.
Ознаки, породжені моделями, які здатні розрізняти зображення із різними текстурами, називатимемо \emph{текстурними дескрипторами}.
Проте, поняття текстури є переважно інтуїтивним і різні його визначення відповідають різним моделям, що описують зображення.  
Текстурні дескриптори доречні у задачах пошуку нерегулярностей, відхилень від звичної поведінки в околах пікселів, 
або для розрізнення внутрішньо однорідних, проте якісно різних між собою областей зображення. 
Такі задачі виникають, наприклад, у гістопаталогії \cite{simon2018}.

У цій роботі переважно досліджується теоретичне підґрунтя використання текстурного дескриптора Local Binary Pattern 
(LBP, локальний бінарний шаблон) \cite{ojala2002} та його модифікацій для моделювання та класифікації текстур.
Розглядаються математична модель текстури згідно цього дескриптора та можливі модифікації вектору ознак LBP для зменшення його розмірності та покращення подальшої обробки.
Робота налагоджує зв'язок між теорією зі статистичним підходом до моделювання текстур, та практичними спостереженнями та результатами.

У практичному розділі досліджується використання цих дескрипторів для класифікації текстур, 
а також перевіряються деякі статистичні гіпотези щодо моделювання текстур через розподіл значень дескриптора.
Демонструються доцільність такого моделювання, та можливі особливості даних і дескрипторів, на які варто звертати увагу.

Остання частина присвячена реалізації програмного пакету для обчислення векторів ознак на основі дескрипторів LBP, який був
основним результатом моєї роботи у лабораторії системної біології Інституту молекулярної біології та генетики (ІМБГ).
Об'єктом досліджень були фотографії мікропрепаратів біологічних тканин із особливо великою роздільною здатністю (сотні мегапікселів), зняті на цифровий мікроскоп.
Задачею було дослідити застосовність дескрипторів LBP до сегментування зображення у напів-автоматичному режимі без попереднього навчання моделі.
У процесі ми приділили багато часу пошукам оптимальних гіперпараметрів моделі, якими, в тому числі, були параметри радіуса та дискретизації дескрипторів LBP.
Багато результатів отримано для досить великих векторів ознак (від 300 до декількох тисяч float64), що вимагало великих витрат часу та потужних машин для обчислення.
Однією з цілей дослідження є знайти спосіб зменшити кількість ознак не погіршивши якість сегментації зображень.

Проміжні результати практичної частини досліджень були представлені на конференції ECCB 2024 \cite{fastlbp2024}.

\textbf{Подяки.}
Хочу подякувати завідувачу кафедри В'ячеславу Миколайовичу Бойко за всебічну підтримку впродовж навчання та написання цієї роботи, 
а також Олексію Ківі за наставництво.
Ця робота виникла в результаті роботи над серією міжнародних проєктів в колаборації із прекрасною командою під керівництвом Аліни Олександрівни Фролової, 
якій я завдячую за таку унікальну можливість.
Окрім цього, я глибоко вдячний Силам оборони України за можливість займатися освітою та наукою попри вторгнення росії. 
